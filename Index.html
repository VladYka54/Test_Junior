<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="../css/style.css" rel=stylesheet>
    <title>Document</title>
</head>

<body>
    <div class="wrapper">
        <header>
            <div class="container">
                <div class="menu">
                    <ul>
                        <li><a href="./contacts.html">Контакти</a></li>
                        <li><a href="./info.html">Контакти</a></li>
                        <li><a href="./links.html">Головна</a></li>
                    </ul>
                </div>
            </div>
        </header>
        <main class="content">
            <div class="container">
                <div class="middle">
                <div class="insidetext">
                <p>
                    <a href="https://www.google.com/search?q=pepega" target="_blank"><img src="img/pepega.jpg" class="image"></a>
                Ернест Хемінгуей <br>
    
                Старий і море <br>
    
                То був старий рибалка, що промишляв на Гольфстримі сам-один у своєму човні. Ось уже вісімдесят чотири дні
                він виходив у море й не піймав жодної рибини. Перші сорок днів з ним був хлопець. Та по тих сорока
                нещасливих днях хлопцеві батьки сказали, що старий тепер рішуче й безповоротно salao, цебто геть
                безталанний, і звеліли синові перейти до іншого рибалки, з яким він першого ж тижня піймав три добренні
                рибини. Хлопцеві було прикро бачити, як старий день у день вертається ні з чим, і він щоразу йшов
                допомогти йому — піднести змотану снасть, гарпун, ості або щоглу з вітрилом. Вітрило було полатане
                мішковиною і, обгорнуте навколо щогли, скидалося на прапор безнастанної поразки.<br>
    
                Старий був кощавий, виснажений, потилицю його поорали глибокі зморшки, на обличчі темніли коричневі плями
                нешкідливого нашкірного раку, що з'являються від сонячного проміння, відбитого тропічним морем. Ті плями
                збігали вниз по щоках до самої шиї. Долоні старого були посічені глибокими поперечними рубцями від
                плетеної жилки, якою він тягнув з води велику рибу. Та жоден з тих рубців не був свіжий — усі старі, як
                борозни на пересохлій землі.<br>
    
                Геть усе в ньому було старе, крім очей, а вони мали колір моря і блищали весело й непереможно.<br>
    
                — Діду Сантьяго,— сказав йому хлопець, коли вони піднімалися від берега, де залишили човен,— я міг би
                знову ходити в море з тобою. Тепер ми призбирали трохи грошей.<br>
    
                Старий навчив хлопця рибалити, і той любив його.<br>
    
                — Ні,— відказав старий.— Ти тепер на щасливому човні. Залишайся там.<br>
    
                — Але ж пригадай, як ти колись вісімдесят сім днів підряд вертався ні з чим, а потім ми три тижні ловили
                щодня по величезній рибині.
    
                — Пригадую,— сказав старий.— Я знаю: ти пішов від мене не тому, що зневірився.<br>
    
                — Мені звелів тато. А я ж іще неповнолітній і мушу слухатись його.
    
                — Знаю,— сказав старий.— Так і має бути.<br>
    
                — Він зневірився.<br>
    
                — Еге,— сказав старий.— А от ми — ні. Правда ж?<br>
    
                — Правда,— відповів хлопець.— А що, як я почастую тебе пивом на "Терасі", а тоді вже віднесем додому
                снасть?<br>
    
                — Чому ж ні? — сказав старий.— Як ведеться між рибалками.<br>
    
                Вони сіли на "Терасі", й багато хто з рибалок почав кепкувати із старого, та він на те не ображався.
                Інші, старші віком, дивилися на нього, і їх брав сум. Одначе вони не виказували цього й чемно гомоніли
                про течію, про глибини, на яких рибалили того дня, про сталу погоду й про те, що бачили в морі. Були там
                і ті, кому добре повелося,— вони вже порозчиняли своїх марлінів, поклали їх упоперек на дві дошки, а
                тоді узявшись по двоє за кінці дощок і хитаючись від ваги, попереносили до сховища, де риба мала лежати,
                доки її відвезуть машиною-льодовнею на базар у Гавану. Рибалки, яким попались акули, відтягли їх на
                рибозавод по той бік бухти — там їх піднімали на талях, видаляли печінку, відтинали плавці, білували, а
                тоді нарізували м'ясо стьожками на засіл.<br>
    
                Коли повівав східний вітер, з того боку бухти несло важкий сморід рибозаводу; та сьогодні той дух ледь
                учувався, бо вітер задув з півночі, а потім зовсім ущух, і на "Терасі" було затишно й сонячно.<br>
    
                — Діду Сантьяго,— сказав хлопець.<br>
    
                — Га? — озвався старий. Він тримав у руці склянку й думав про давно минулі дні.<br>
    
                Може б, я наловив тобі сардин на завтра?<br>
    
                — Ні. Краще піди пограй у бейсбол. Гребти я ще маю силу, а сітку закине Рохельйо.<br>
    
                — А то б я залюбки. Коли вже мені не можна рибалити з тобою, то хоч якось би прислужитися.<br>
    
                — Ти ж ось почастував мене пивом,— сказав старий.— Зовсім уже дорослий став.<br>
    
                — А скільки мені було, коли ти вперше узяв мене в море?
    
                —П'ять років, і тебе трохи не вбило, коли я втягнув до човна ще не охлялу рибину і вона замалим не
                рознесла все на друзки. Ти це пам'ятаєш?<br>
    
                — Я пам'ятаю, як вона била хвостом і поламала лавку, а ти гамселив її кийком. Пам'ятаю ще, як ти
                відштовхнув мене на ніс, де лежала мокра й холодна снасть, і як стрясався човен, а ти все гупав кийком,
                наче дерево рубав, а мені так солодкувато тхнуло кров'ю.<br>
    
                — Ти справді пам'ятаєш, чи то я тобі потім розповідав?<br>
    
                — Я пам'ятаю все від самого першого дня, коли пішов з тобою в море.<br>
    
                Старий подивився на нього почервонілими від сонця довірливими й сповненими любові очима.<br>
    
                — Коли б ти був моїм сином, я б зважився знову взяти тебе з собою,— сказав він.— Але ти маєш батька й
                матір і потрапив на щасливий човен.<br>
    
                — То, може, я все-таки наловлю тобі сардин? А ще я знаю, де можна дістати чотири живці.<br>
    
                — У мене лишилися від сьогодні. Я присолив їх і сховав у скриньку.<br>
    
                — Я принесу тобі чотири свіжих.<br>
    
                — Одного,— сказав старий. Він ніколи не втрачав надії і впевненості. Але тепер вони оживали в ньому,
                неначе обвіяні свіжим морським вітром.<br>
    
                — Два,— мовив хлопець.<br>
    
                — Нехай буде два,— погодився старий.— А ти їх не вкрав?<br>
    
                — Міг би й украсти, — відповів хлопець.— Але цих я купив.<br>
    
                — Дякую,— сказав старий. Він був надто простодушний і не замислювавсь над тим, відколи зробився такий
                покірливий, хоч і знав про це. Одначе знав він і те, що нічого ганебного тут немає і що, упокорившись,
                він не втратив справжньої гідності.<br>
    
                — За такої течії завтра має бути добра ловля, — сказав він.<br>
    
                — Де ти збираєшся ловити?<br>
    
                — Далеко в морі, а як вітер переміниться — поверну назад. Хочу вийти з бухти, поки не розвидніє.<br>
    
                — Спробую умовити й свого порибалити ген у морі,— сказав хлопець.— Тоді ми змогли б допомогти тобі, коли
                б ти підчепив на гачок щось путяще.<br>
    
                — Він не любить заходити надто далеко.<br>
    
                — Еге ж,— підтвердив хлопець.— Та я вже визирю щось таке, чого він не може добачити,— птаха над водою
                абощо,— й переконаю його вийти на простір.<br>
    
                — Він що — так погано бачить?<br>
    
                — Майже зовсім сліпий.<br>
    
                — Дивно,— сказав старий.— Він же ніколи не ловив черепах. Ті лови занапащають очі.<br>
    
                — Але ж ти сам багато років полював черепах на Москітному березі, а очі в тебе добрі.<br>
    
                — Я незвичайний старий.<br>
    
                — А в тебе стане сили впоратися із справді великою рибиною?<br>
    
                — Гадаю, що стане. До того ж я знаю чимало всяких способів.<br>
    
                — Ну, занесімо вже додому снасть,— сказав хлопець.— А тоді я візьму сітку й піду по сардини.<br>
    
                Вони повитягали з човна рибальське знаряддя. Старий завдав на плече щоглу, а хлопець поніс дерев'яну
                скриньку з тугими мотками міцної темної жилки, ості й гарпун на держалні. Скринька з наживою лишилася в
                човні, під кормовою лавкою, разом із кийком, яким старий глушив велику рибу, витягаючи з води. Красти в
                старого ніхто б не став, та ліпше було занести вітрило й важку снасть додому, щоб їм не пошкодила роса;
                і хоч старий сам знав, що жоден з місцевого люду не зазіхне на його добро, проте вважав зайвою спокусою
                залишати в човні ості й гарпун.<br>
    
                Вони піднялися дорогою до хатини старого і зайшли у відчинені двері. Старий прихилив щоглу до стіни, а
                хлопець поставив поруч скриньку та решту знаряддя. Щогла була завдовжки майже така, як уся хатина,
                зліплена з цупких брунькових щитків королівської пальми, відомих під назвою гуано. Там стояли ліжко,
                стіл та стілець, а просто на долівці було вогнище, де старий розпалював деревне вугілля й варив собі
                їсти. На темних стінах із розрівняних і щільно припасованих один до одного шорстких волокнистих щитків
                висіло кольорове зображення Святого серця Господнього і ще одне — Мідної Богоматері. То були пам'ятки по
                дружині. Колись на стіні висіла і її підфарбована фотографія, але старий зняв те фото, бо, дивлячись на
                нього, надто гостро відчував свою самотність, і тепер воно лежало на полиці в кутку під його чистою
                сорочкою.<br>
    
                — Що ти маєш на вечерю? — запитав хлопець.<br>
    
                — Казанок жовтого рису з рибою. Повечеряєш зі мною?<br>
    
                — Ні, я попоїм удома. Хочеш, розпалю вогонь?<br>
    
                — Ні. Я потім сам розпалю. А може, з'їм і холодне.<br>
    
                — Можна взяти сітку?<br>
    
                — Авжеж.<br>
    
                Сітки в старого не було, і хлопець добре пам'ятав, коли вони продали її. Та обидва день у день отак
                прикидались один перед одним. Не було й ніякого казанка з рисом та рибою, і хлопець теж це знав.<br>
    
                — Вісімдесят п'ять — щасливе число.— мовив старий.— Що ти скажеш, як я завтра притягну рибисько на тисячу
                фунтів чистої ваги?<br>
    
                — Ну, я беру сітку й іду по сардини. А ти посидиш тут на порозі проти сонечка?<br>
    
                — Еге ж. Я маю вчорашню газету, то почитаю про бейсбол.<br>
    
                Хлопець не був певен, чи вчорашня газета — не така сама вигадка. Та старий і справді витяг з-під ліжка
                газету.<br>
    
                — Мені дав її Періко у винарні,— пояснив він.<br>
    
                — Я наловлю сардин і повернуся. Покладу твої і свої разом на лід, а вранці поділимо. А коли прийду,
                розкажеш мені про бейсбол.<br>
    
                — Не може бути, щоб "Янкі" програли.<br>
    
                — Боюся, щоб їх не побили клівлендські "Індіанці".<br>
    
                — За "Янкі" не турбуйся, сину. Згадай-но про великого Ді Маджо.<br>
    
                — Я боюся й "Індіанців", і детройтських "Тигрів".<br>
    
                — Гляди, щоб так ти не забоявся й "Червоношкірих" із Цинциннаті або чикагських "Білих панчіх".<br>
    
                — Ти все там добре прочитай, а тоді розкажеш мені.<br>
    
                — Як ти гадаєш — чи не купити нам лотерейний квиток з номером на вісімдесят п'ять? Адже завтра вісімдесят
                п'ятий день.<br>
    
                — Можна,— сказав хлопець.— А чом би не на вісімдесят сім? Пригадуєш, як тобі тоді пощастило?<br>
    
                — Двічі такого не випаде. А ти певен, що знайдеш квиток на вісімдесят п'ять?<br>
    
                — Можу замовити.<br>
    
                — Одинарний. За два з половиною долари. От тільки де б нам їх позичити?<br>
    
                — Пусте. Я завжди можу позичити два з половиною долари.<br>
    
                — Та й я, мабуть, зміг би. Але намагаюся не позичати. Спершу позичаєш, а потім жебраєш.<br>
    
                — Ти тільки не застудися, діду,— сказав хлопець.— Не забувай, що вже вересень.<br>
    
                — Місяць великої риби,— мовив старий.— Це тобі не травень, коли хто хочеш рибалка.<br>
    
                — Ну, я йду по сардини,— сказав хлопець.<br>
    
                Коли він повернувся, сонце вже зайшло, а старий спав на своєму стільці. Хлопець зняв з ліжка стару
                солдатську ковдру й накинув йому на плечі поверх спинки стільця.<br>
    
                То були дивовижні плечі — і досі ще могутні, хоч які й старі,— і шия теж іще міцна, і тепер, коли старий
                спав, схиливши, голову на груди, зморшки на потилиці вирізнялися не так чітко. Сорочка на ньому була
                така сама латана-перелатана, як і вітрило, й латки, нерівно повицвітавши на сонці, рябіли різними
                кольорами. А от обличчя було таки дуже старе і з заплющеними очима видавалося зовсім безживним. Газета
                лежала в нього на колінах, і рука, впавши на неї, не давала вечірньому вітрові здути її геть.<br>
                </p>
                </div>
                </div>
            </div> 
        </main>
        <footer class="footer">
            <div class="container">
                <div class="bottom">
                    Lorem ipsum dolor sit amet, consectetur adipisicing elit. Unde incidunt aut consequatur ut officiis omnis error molestiae labore magni, accusantium perspiciatis rem ex ipsam laborum aperiam natus dolores nesciunt laboriosam.
                </div>
            </div>
        </footer>
    </div>
</body>

